---
path: '/opinto-oikeus'
title: 'Mahdollisuus opinto-oikeuteen'
hidden: false
information_page: true
banner: false
---

### Olet oikeutettu hakemaan opiskelupaikkaa jos

* Olet korkeakoulukelpoinen
* Osallistut korkeakoulujen yhteishakuun
* Suoritat ohjelmoinnin moocin aikataulutetun version
* Saat jokaisesta osasta vähintään 90% ohjelmointitehtävien pisteistä
* Osallistut kurssin päätteeksi järjestettävään näyttökokeeseen

Kevään 2020 aikataulutettu Ohjelmoinnin MOOC antaa mahdollisuuden päästä opiskelemaan Helsingin yliopiston matemaattis-luonnontieteellisen tiedekunnan tietojenkäsittelytieteen kandiohjelmaan. Ohjelmoinnin MOOC koostuu kursseista ohjelmoinnin perusteet (5op) ja ohjelmoinnin jatkokurssi (5op). Ohjelmoinnin MOOC -kurssin perusteella haetaan opinto-oikeutta korkeakoulujen yhteishaun osana olevassa päähaussa.

Yhteishaun hakuaika on 18.3.-1.4.2020. Hakuaika päättyy klo 15.00. Ohjelmoinnin MOOCin kautta hakiessasi Sinun tulee täyttää päähaun hakulomake, jossa asetat Helsingin yliopiston tietojenkäsittelytieteen ohjelman haluamallesi prioriteetille. Löydät lisätietoja sähköisestä yhteishausta korkeakouluihin [Opintopolku.fi](https://opintopolku.fi/) -portaalista.

Opinto-oikeuden hakeminen Ohjelmoinnin MOOCin kautta edellyttää osallistumista kevään 2020 aikataulutettuun versioon, tehtävien tekemistä annetussa aikataulussa, sekä osallistumista toukokuussa järjestettävään näyttökokeeseen.

Saat kutsun näyttökokeeseen tekemällä aikataulutetun kurssin jokaisesta osasta vähintään 90% saatavissa olevista pisteistä. Pisteiden laskemisessa otetaan huomioon vain ohjelmointitehtävät. Kyselyt tai muu sisältö eivät vaikuta näihin pisteisiin.

Ohjelmoinnin MOOCin kautta valitaan 50 opiskelijaa. Voit hakea yhteishaussa korkeakoulupaikkaa myös normaalin valintakokeen kautta sekä ylioppilaskirjoitusten tulosten perusteella. Ohjelmoinnin MOOC -kurssi toimii myös ilmaisena valmennuskurssina yhteishaun valintakokeeseen, jos et MOOC-väylän kautta paikkaa saa.

Yhteishaussa hakemisen edellytyksenä on [korkeakoulukelpoisuus](https://www.helsinki.fi/fi/opiskelijaksi/yhteishaku/hakemuksen-liitteet-paahaussa#section-26498) ja hakiessasi kevään 2020 haussa oletuksena on, että voit aloittaa opinnot syksyllä 2020. Tämä valintaväylä poistuu vuonna 2021.

Mikäli olet valmistumassa vasta keväällä 2021, voit hakea opiskelupaikkaa kevään 2020 Ohjelmoinnin MOOC -kurssilla vuotta 2021 varten. Huomaathan että tällöinkin sinun tulee osallistua vuoden 2020 näyttökokeeseen kun olet tehnyt vuoden 2020 version kurssista.

Helsingin yliopiston tietojenkäsittelytieteen kandiohjelmaan on mahdollista hakea yhteisvalinnan ja MOOCin lisäksi Helsingin yliopiston avoimen yliopiston kautta sekä Digital Education for All -hankkeen kautta. Lisätietoa näistä seuraavista linkeistä:

[Helsingin yliopiston avoimen yliopiston väylä](https://www.helsinki.fi/fi/avoin-yliopisto/opiskelu/tule-opiskelemaan/tavoitteena-tutkinto)

[Digital Education for All -hanke](https://www.helsinki.fi/fi/projektit/digital-education-for-all/)

### Näyttökokeet

Näyttökoetta varten järjestetään useita koetilaisuuksia. Opinto-oikeutta hakeakseen pitää ilmoittautua koetilaisuuteen. Ilmoittautumisohjeet tulevat sähköpostitse kutsussa kokeeseen.

Kaikki koetilaisuudet järjestetään Helsingin yliopiston Kumpulan kampuksella. Koesali ja reittiohjeet kampukselle kerrotaan näyttökoekutsussa.

## Edellisten vuosien näyttökoetehtäviä

Alla on linkit vuosien 2016, 2017, 2018 ja 2019 näyttökoetehtävien ohjelmointiosioihin. Näyttökokeiden tehtävät on tyypillisesti mitoitettu siten, että koeajassa ei ehdi tekemään kaikkia tehtäviä.

Näiden näyttökokeiden arvostelussa arvostettiin enemmän pientä määrää hyvin toimivia toiminnallisuuksia kuin suurta määrää ei-toimivia toiminnallisuuksia. Tärkeämpää näissä kokeissa oli että on toimivaa kuin hienoa koodia. Koodin ylläpidettävyys vaikutti arvosanaan vähäsen.

[2016 näyttökokeen ohjelmointiosio](./old-exams/2016.pdf)

[2017 näyttökokeen ohjelmointiosio](./old-exams/2017.pdf)

[2018 näyttökokeen ohjelmointiosio](./old-exams/2018.pdf)

[2019 näyttökokeen ohjelmointiosio](./old-exams/2019.pdf)

[2019 näyttökokeen datatiedostot](https://github.com/zygmuntz/goodbooks-10k)

<!-- Lisätietoja näyttökokeesta: [Näyttökokeesta](./nayttokokeesta) -->

#### Koeajat

Näyttökoetilaisuuksia järjestetään toukokuun alussa.

Koeaikoja tulee olemaan aamusta iltaan. Varaa kokeeseen aikaa kolme tuntia.

#### Kutsu

Kokeeseen saa kutsun sähköpostitse siihen sähköpostiosoitteeseen, jolla rekisteröityi kurssimateriaaleihin. Kutsu lähetetään kaikille, jotka ovat saaneet vähintään 90% jokaisen osan ohjelmointitehtävien pisteistä ja jotka ovat valinneet kurssimateriaalin Profiili-asetuksista kohdan "Aion hakea aikataulutetun Ohjelmoinnin MOOCin kautta opinto-oikeutta Helsingin yliopistoon." Tämän pääsee asettamaan painamalla sivuston yläreunasta omaa nimeään/sähköpostiosoitettaan. Tarvittava asetus löytyy avautuvan Profiili-sivun "Opiskelijan tiedot"-osasta.

Kutsussa on ohjeet, miten voi ilmoittautua koetilaisuuteen.
